<!doctype html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1">
    <meta name="color-scheme" content="light dark">
    <link rel="stylesheet" href="/css/pico.min.css">
    <link rel="stylesheet" href="/css/extra.css">
    <link rel="icon" type="image/png" href="/images/favicon.png">
    <title>Comunitatea Group Meowing | Tranziția juridică în România</title>
  </head>
  <body class="container">

    <nav>
      <ul>
        <li>
          <a href="/"> <strong>group meowing</strong> </a>
        </li>
      </ul>
      <ul>
        <li>
          <a href="https://www.instagram.com/groupmeowing/">
            <img src="/images/instagram.svg" alt="instagram logo" class="logo" />
          </a>
        </li>
        <li>
          <a href="https://tech.lgbt/@groupmeowing">
            <img src="/images/tech-lgbt.png" alt="tech.lgbt logo" class="logo" />
          </a>
        </li>
        <li>
          <a href="https://codeberg.org/group-meowing/website">
            <img src="/images/git.svg" alt="git logo" class="logo" />
          </a>
        </li>
        <!-- <li><a href="#">blog</a></li> -->
        <!-- <li><a href="/wiki/cooperativa.html">wiki</a></li> -->
      </ul>
    </nav>

    <main>
      <article>
        <header>
          <hgroup>
            <div class="grid">
              <div>
                <h1>Tranziția juridică în România</h1>
              </div>
              <div class="right">
                <p>05-08-2025</p>
              </div>
            </div>
            <div class="grid">
              <div>
                <a href="/tag/tranziție" class="secondary">tranziție</a>&nbsp;
                <a href="/tag/juridic" class="secondary">juridic</a>&nbsp;
              </div>
              <div class="right">
                <p>articol scris de <i><a href="https://www.instagram.com/elisaz.gn/">Elisa Ganea</a></i></p>
              </div>
            </div>
          </hgroup>
        </header>
        <p><em>Un ghid pentru justiție fără bariere</em></p>
<h2 id="preambul">Preambul</h2>
<p>Scriu acest ghid deoarece mi-aș fi dorit ca eu să îl am când doream
să încep procesul pentru schimbarea actelor (tranziția juridică). Îmi
doresc să fac experiența și cunoștințele dobândite accesibile pentru
toată lumea, public și gratuit. De ce? De ce să nu lăsăm avocații să se
ocupe de asta? Avocații costă mult și poți să numeri pe degete avocații
din România care se ocupă de tranziție juridică.</p>
<p>Totodată, cred că noi ca și persoane transgender trebuie să fim
solidare între noi și, în măsura în care putem, să construim resurse
pentru comunitate ce ne fac viața mai bună. Eu nu aș fi fost aici fără
comunitate, fără cunoașterea pe care alții au transmis-o mai departe,
cunoaștere pe care societatea și experții cis nu ne-au dat-o. Acum a
venit rândul meu să contribui, nu din obligație, ci pentru că pot.
Informația înseamnă putere!</p>
<p>Cum mi-a venit inițiativa să mă auto-reprezint? Trebuie să menționez
că am avut ajutorul unui avocat cu redactarea cererii de chemare în
judecată, deoarece n-aș fi fost destul de sigură pe mine s-o fac
singură. Dar, știam bazele despre cum funcționează sistemul de justiție
din experiența mea activistă, nu e prima dată când aș fi călcat într-un
tribunal, iar auzind cum a fost procesul altora, m-am gândit că aș putea
să fac eu asta. În multe cazuri, procesul este unul simplu și nu
justifică onorariile exorbitante cerute de unii avocați.</p>
<p>Am întâlnit reticență când vine vorba de auto-reprezentare, un
contraargument fiind că astfel se pot face greșeli și pierde procesul,
tocmai de aceea este importantă informarea corectă, ce nu poate decât să
ajute. Pentru multe dintre noi, persoanele trans, nu se poate pune
problema alegerii voluntare între apelarea la un avocat sau
auto-reprezentare, întrucât avocații pot fi greu accesibili. Totuși,
acest ghid este unul general și nu poate acoperi toate posibilitățile
specifice unor cazuri individuale. Neexistând legi clare, decizia
depinde de bunăvoința judecătorului, existând posibilitatea mică, dar nu
nesemnificativă ca decizia să fie una negativă chiar dacă dosarul este
alcătuit corespunzător cu dovezi solide, fiind necesară apelarea. Există
riscul ca neapelând o decizie negativă, în consecință devenind
definitivă, procesul să nu poată fi reîncercat în viitor. Cele mai multe
cazuri de succes au fost în București și alte orașe mari. Procesul poate
fi început oriunde în țară, judecându-se unde este domiciliul, dar este
mai riscant în afara orașelor mari.</p>
<p><strong>În cazul în care apare o situație ce nu este acoperită de
ghid</strong> <strong>recomand apelarea la un expert. <a
href="/post/group-meowing">Contactați-ne</a></strong> <strong>pentru
recomandări.</strong></p>
<h2 id="introducere">Introducere</h2>
<p>Acest ghid își propune să ajute persoanele trans să se reprezinte în
instanță pentru a-și schimba actele (tranziție juridică/legală), făcând
liber accesibil dreptul fundamental la recunoașterea identității, care
ar fi trebuit garantat, dar în fapt este blocat de o multitudine de
obstacole. Poate fi, de asemenea, o resursă pentru avocații ce doresc să
reprezinte persoanele trans în procesul de tranziție juridică, fiind
bazat pe experiențele autoarei și a altor persoane în instanță, dar și
după, navigând birocrația.</p>
<p>În acest moment, în România singura cale pentru a schimba actele
complet, adică nume nou, sex și CNP este prin instanță. România nu
recunoaște decât cele 2 sexe binare (masculin și feminin), deci nu este
posibilă decât schimbarea de la unul la celălalt. Instanțele
judecătorești au, din păcate, o viziune binară, medicalistă și
stereotipică a genului, în contradicție cu auto-determinarea, fiind
adesea necesară dovedirea identității trans prin acte medicale și
încadrarea în stereotipuri de gen.</p>
<p>Mai există și posibilitatea schimbării numelui (fără sex și CNP) pe
cale administrativă. De cele mai multe ori nu se acceptă nume de „sex
opus”, dar este posibilă alegerea unui nume neutru de gen. Nu este
necesară și nici recomandată schimbarea întâi pe cale administrativă
pentru a schimba apoi sexul și CNP-ul.</p>
<h2 id="pre-proces">Pre-proces</h2>
<h3 id="de-ce-am-nevoie">De ce am nevoie?</h3>
<p><strong>Tranziția juridică</strong> nu este reglementată prin lege,
decât prin menționarea posibilității de a „schimba sexul” în actele de
stare civilă, în urma unei hotărâri judecătorești definitive (art. 43
litera i din legea 119/1996). În consecință, nu există niște cerințe
fixe, dar din procesele ce au avut loc până acum s-a deprins o formă
optimă de ce ar trebui să conțină dosarul pentru a maximiza șansa de
succes, dar se poate câștiga procesul și deviind de la această formă. În
lipsa cerințelor fixe trebuie practic să convingi judecătorul că ești
„de ajuns de trans”, orice servește acest scop poate fi pus la
dosar.</p>
<p><strong>Domiciliu</strong>. Este o practică răspândită în comunitate
de a-ți schimba domiciliul în București sau alt oraș mare înainte de
proces, mutând locul de judecată acolo, deoarece acolo instanțele sunt
mai familiare cu cazuri de tranziție. Deși nu este necesar, poate reduce
timpul de așteptare și spori șansele de succes. După terminarea
procesului te poți întoarce la domiciliul vechi.</p>
<p><strong>Ce implică schimbarea domiciliului?</strong> Trebuie să ai pe
cineva care să te ia în spațiu și trebuie să faci minim un drum în locul
unde îți faci domiciliul pentru a depune cererea de emitere a
buletinului. Pentru ridicare se poate și împuternici o altă persoană
prin notar.</p>
<p><strong>Martori</strong>. Ai nevoie de minim 1, mai bine 2, pot fi
aceeași și în declarația de notorietate și la instanță. Martorii trebuie
trecuți cu datele din buletin.</p>
<h4 id="ce-conține-forma-optimă">Ce conține forma optimă:</h4>
<ul>
<li><strong>Raport psihiatric</strong> (diagnostic de disforie de gen
sau echivalent)</li>
<li><strong>Raport endocrinologic</strong> (atestă că urmezi tratament
hormonal (HRT))</li>
<li>Raport psihologic<a href="#fn1" class="footnote-ref" id="fnref1"
role="doc-noteref"><sup>1</sup></a> (poate fi necesar pentru obținererea
raportului psihiatric, nu e esențial)</li>
<li>Declarație de notorietate de la notar (cu 2-3 martori, atestă că te
cunosc cu numele ales; alternativă la chemat martorii în instanță,
ușurează și grăbește procesul)</li>
<li>Dovezi susținere orice procedură legată de tranziție (pot fi
facturi, chitanțe)</li>
<li>Poze cu tine prezentându-te feminin (preferabil într-o ipostază
socială/ în public)</li>
<li>Adeverințe cu numele ales (pot fi de la locul de muncă/
voluntariat)</li>
<li>Profiluri de social media cu numele ales (capturi de ecran)</li>
<li>Facturi cu numele ales</li>
</ul>
<p>Dacă nu ai actele din actele cheie (primele 2) e recomandat să
încerci să le obții, dar dacă nu se poate atunci poți încerca și fără
ele, dar asigurându-te că ai cât mai multe din restul.</p>
<h2 id="întrebări-frecvente-și-mituri">Întrebări frecvente și
mituri</h2>
<ul>
<li><strong>De câți bani am nevoie?</strong> Timbrul de judecată este 20
de lei și declarația de notorietate este în jur de 100. După proces, va
mai costa ~35 de lei eliberarea copiilor legalizate ale hotărârii,
acestea sunt singurele cheltuieli specifice procesului. Rapoartele
psihiatrice și endocrinologice se pot obține și gratis prin CNAS.</li>
<li><strong>Cât durează?</strong> Procesul în sine poate dura de la 3
luni până la peste un an, birocrația de după de la câteva săptămâni la
câteva luni.</li>
<li><strong>Nu se pot schimba actele fără operații făcute;</strong>
Fals, din 2021 decizia CEDO în cazul <em>X și Y împotriva României</em>
stabilește că această condiționare a schimbării actelor de operații
încalcă drepturile omului, iar de atunci se aprobă și fără.</li>
<li><strong>Trebuie să fi început tranziția de mai mult timp pentru o
începe procesul;</strong> Fals, odată ce ai minimul de acte necesare
poți începe procesul. Poți și să adaugi acte la dosar mai târziu dacă le
obții. Este irelevant de cât timp ai început tranziția.</li>
<li><strong>Nu sunt „de ajuns de trans” pentru a începe;</strong> Dacă
ai ce este necesar la dosar ar trebui să câștigi procesul fie că „you
pass” sau nu. Totodată, poate dura mai multe luni până să ajungi la
tribunal și poți cere judecată în lipsă, nefiind nevoie să te duci fizic
acolo.</li>
<li><strong>Martorii nu pot fi din familie;</strong> Poți propune
martori parte din familie, dar e recomandat să ai și alții din afara
familie, judecătorul va decide pe care îi audiază.</li>
</ul>
<h2 id="procesul">Procesul</h2>
<h3 id="pregătirea-dosarului">Pregătirea dosarului</h3>
<p>Odată ce ai documentele necesare poți începe pregătirea dosarului.
Redactează cererea de chemare în judecată <strong>conform <a
href="#model-chemare-în-judecată">modelului</a></strong>. Modelul este
codat cu culori, cu roșu sunt datele esențiale ce trebuie trecute, cu
verde sunt elementele opțional, iar cu albastru sunt explicații. La
sfârșit verifică dacă ai completat tot și șterge restul textului
colorat. Bineînțeles, modelul poate fi adaptat la situația ta
individuală.</p>
<p>Printează cererea, planșa fotografică și fă copiii la documentele
doveditoare în N + 1 exemplare, N reprezentând numărul de pârâți. De
exemplu dacă sunt 2, ca de obicei, se va printa în 3 exemplare. Semnează
cererile și semnează documentele conform cu originalul, adică scrie
<em>conform cu originalul</em> și semnează lângă. <strong>NU</strong>
depune documente originale la dosar.</p>
<p><strong>Planșa fotografică</strong>. Se poate realiza simplu în Word
sau alternativă, pune titlu <em>Planșă fotografică</em> și inserează
pozele cu tine și screenshoturile de pe social media.</p>
<p><strong>Taxa de timbru.</strong> Înainte de depunerea dosarului
trebuie plătită taxă de timbru de <strong>20 de lei</strong> la
localitatea de domiciliu. Poate fi plătită online pe <a
href="http://ghiseul.ro">ghiseul.ro</a>, prin transfer bancar, sau
numerar la oficii poștale sau la ghișeul instanței. Dovada plății
trebuie inclusă în dosar într-un singur exemplar.</p>
<p><strong>Trimiterea dosarului.</strong> Se poate depune direct la
registratura judecătoriei (verifică programul înainte) sau trimis prin
poștă de la orice oficiu poștal. Se poate depune și online,
trimițându-se pe mail instanței, sau pe <a
href="https://registratura.rejust.ro/">registratura.rejust.ro</a>,
evitându-se nevoia de a printa, însă instanța poate solicita ulterior să
trimiți actele fizic. În cazul trimiterii online le poți semna desenând
semnătura sau inserând una scanată de pe hârtie. Trimite documentele în
format <strong>PDF</strong>.</p>
<p>Odată depus dosarul, durează în jur de o săptămână să fie
înregistrat. După ce este înregistrat va apărea pe <a
href="http://portal.just.ro">portal.just.ro</a> la instanța de
domiciliu, unde îl poți căuta cu numele din buletin la secțiunea dosare.
Notează numărul dosarului, va fi de folos mai târziu.</p>
<h3 id="întâmpinări">Întâmpinări</h3>
<p>Odată depus și înregistrat dosarul, pârâții au 25 de zile de când
primesc dosarul prin poștă să depună întâmpinare (o întâmpinare de la
fiecare). În întâmpinare aceștia răspund cererii tale invocând argumente
de fapt și de drept. Vei primi întâmpinările prin poștă la adresa
specificată în cerere, <strong>NU uita să verifici cutia
poștală</strong>.</p>
<p>Pârâții pot scrie orice în întâmpinare, poți avea parte și de
răspunsuri pozitive sau neutre, dar și negative, lipsite de sens și
demnitate, care deviază de la legislație și susțin poziții transfobe. Nu
lăsa asta să te demoralizeze, <strong>ÎNTÂMPINARE ≠ VERDICT</strong>, o
întâmpinare negativă nu înseamnă că ai pierdut procesul.</p>
<h4 id="răspuns-la-întâmpinare">Răspuns la întâmpinare</h4>
<p>Poți formula un <strong>răspuns la întimpinarea</strong> unui pârât
în termen de 10 zile de la primirea acesteia prin poștă. Nu este
obligatoriu, dar e recomandat în cazul întâmpinărilor negative. Un
răspuns se adresează specific unei întâmpinări, nu e necesar să răspunzi
la toate.</p>
<p>În răspuns soliciți respingerea excepțiilor și/sau apărărilor
invocate de pârât ca neîntemeiate. Formulează răspunsul în baza <a
href="#model-răspuns-la-întâmpinare">modelului</a> și trimite-l.</p>
<h4 id="posibile-răspunsuri-și-demontarea-lor">Posibile răspunsuri și
demontarea lor</h4>
<ul>
<li><strong>Nu se pot schimba actele fără operații (SRS)</strong>. Se
invocă decizia CEDO din Cazul X și Y împotriva României:</li>
</ul>
<blockquote>
<p>În primul rând, putem constata faptul că pârâtul susține ideea că
schimbarea actelor de stare civilă ar fi condiționată de efectuarea în
prealabil a intervenției chirurgicale de afirmare a genului, fără însă a
indica o dispoziție legală care ar reglementa o asemenea condiție.
Pârâtul nici nu ar putea invoca o astfel de dispoziție întrucât aceasta
nu există în legislație, iar dacă ar exista ar fi în mod evident
neconstituțională.</p>
<p>În al doilea rând, prin enunțarea tezei potrivit căreia schimbarea
actelor de stare civilă ar fi condiționată de efectuarea intervenției
chirurgicale de afirmare a genului, pârâtul se raliază acelei opinii
care existase și în practică anterior anului 2021, când instanțele
judecătorești nu admiteau cererile de schimbare a actelor de stare
civilă în cazul persoanelor care nu fuseseră supuse intervenției
chirurgicale de afirmare a genului. Această teză este vădit contrară
Convenției Europene a Drepturilor Omului, reprezentând o încălcare a
dreptului fundamental la viață privată reglementat de articolul 8 din
Convenție. În acest sens s-a pronunțat deja Curtea Europeană a
Drepturilor Omului în Cauza X și Y împotriva României, în care CEDO a
condamnat Statul Român pentru încălcarea dreptului la viață privată.
Prin Hotărârea pronunțată în Cauza X și Y împotriva României, CEDO a
statuat: ”refuzul autorităților interne de a recunoaște din punct de
vedere juridic conversia sexuală a reclamanților în absența unei
intervenții chirurgicale de conversie sexuală a adus atingere în mod
nejustificat dreptului reclamanților la respectarea vieții lor private”
(paragraful 167). Acest aspect l-am arătat deja și în cererea de chemare
în judecată, însă pârâtul alege să susțină în întâmpinare abuzul
practicat anterior anului 2021, acceptând chiar riscul unei noi
condamnări împotriva României la CEDO.*</p>
</blockquote>
<h3 id="judecată-în-lipsă">Judecată în lipsă</h3>
<p>Este recomandată cererea <strong>judecății în lipsă</strong> pentru a
evita prezența la tribunal, mai ales dacă nu ai experiență, întrucât
poți fi pus într-o situație vulnerabilă în care să nu ști să te aperi pe
loc. De asemenea, vei fi strigată cu numele din buletin și depinde de
judecător dacă acceptă să-ți folosească numele și genul corect în timpul
procesului.</p>
<h3 id="termenul">Termenul</h3>
<p>Vei primi prin poștă citația cu data și ora la care va avea loc prima
ședință a procesului (termen). Dacă ai solicitat judecata în lipsă,
citația poate fi ignorată, nu e nevoie să te prezinți fizic. Dacă te
duci fizic asigură-te că ai la tine buletinul și documentele din dosar
în original.</p>
<h3 id="decizia">Decizia</h3>
<p>După ce procesul intră în pronunțare (în multe cazuri pronunțarea e
amânată la o altă dată) pe portal va apărea soluția pe scurt. Dacă e
favorabilă, felicitări! Dacă nu, e cazul să te pregătești de apel,
pentru care e recomandată consultarea cu un avocat.</p>
<p>Decizia întreagă va veni prin poștă la adresa menționată în cerere,
de atunci (de la data de pe ștampila plicului) poate fi apelată timp de
30 de zile.</p>
<h2 id="post-proces">Post proces</h2>
<h3 id="copii-legalizate">Copii legalizate</h3>
<p>După ce au trecut cele 30 de zile și hotărârea a devenit definitivă,
trebuie să faci cerere pentru a ți se elibera <a
href="#model-cerere-legalizare">copii legalizate</a>. În unele locuri
este posibil să rețină copia legalizată, deci este o idee bună să ceri
mai multe, minim 5.</p>
<p>Cererea poate fi depusă fizic la judecătorie, ori prin poștă sau
email. Este necesară achitarea taxei de timbru de 5 lei/ copie plus
probabil o taxă de fotocopiere ce depinde de instanță(mai puțin în cazul
în care trimiți/depui tu copiile). Poți solicita ori ridicare personală
ori trimitere prin poștă.</p>
<h3 id="schimbarea-certificatului-de-naștere">Schimbarea certificatului
de naștere</h3>
<p>După ce ai copia legalizată a hotărârii trebuie să te duci la
<strong>Starea Civilă</strong> ce ți-a emis certificatul de naștere
pentru a-l schimba. <strong>Certificatul vechi îl vor prelua</strong>,
deci fă-i o copie/scanează-l înainte pentru oricând ar putea trebui.</p>
<h3 id="schimbarea-buletinului">Schimbarea buletinului</h3>
<p>După ce ai certificatul nou trebuie să mergi la <strong>Evidența
Populației</strong> pentru a solicita buletinul nou. Ai nevoie de actele
obișnuite pentru buletin și de <strong>hotărârea
judecătorească</strong>. La momentul depunerii cererii buletinul vechi
va fi invalidat (tăiat).</p>
<h2 id="documente-model">Documente model</h2>
<p>Aici puteți găsi modele pentru documentele menționate în articol.
Documentele pot fi găsite în:</p>
<ul>
<li>format docx (utilizabile cu Microsoft Word, LibreOffice, etc.),</li>
<li>format pdf,</li>
<li>pe Google Drive,</li>
<li>pe Office Live.</li>
</ul>
<p>Dacă întâmpinați dificultăți în a folosi variantele de mai sus, vă
rugăm să ne <a href="/post/group-meowing">contactați</a>.</p>
<h3 id="model-chemare-în-judecată">Model chemare în judecată</h3>
<ul>
<li><a href="/post/content/0005_model_chemare_in_judecata.docx">descarcă
docx</a></li>
<li><a href="/post/content/0005_model_chemare_in_judecata.pdf">deschide
ca pdf</a></li>
<li><a
href="https://docs.google.com/gview?url=https%3A%2F%2Fwww.group-meowing.ro%2Fpost%2Fcontent%2F0005_model_chemare_in_judecata.docx">deschide
cu Google Docs</a></li>
<li><a
href="https://view.officeapps.live.com/op/view.aspx?src=https%3A%2F%2Fwww.group-meowing.ro%2Fpost%2Fcontent%2F0005_model_chemare_in_judecata.docx">deschide
cu Office Live</a></li>
</ul>
<h3 id="model-răspuns-la-întâmpinare">Model răspuns la întâmpinare</h3>
<ul>
<li><a
href="/post/content/0005_model_raspuns_la_intampinare.docx">descarcă
docx</a></li>
<li><a
href="/post/content/0005_model_raspuns_la_intampinare.pdf">deschide ca
pdf</a></li>
<li><a
href="https://docs.google.com/gview?url=https%3A%2F%2Fwww.group-meowing.ro%2Fpost%2Fcontent%2F0005_model_raspuns_la_intampinare.docx">deschide
cu Google Docs</a></li>
<li><a
href="https://view.officeapps.live.com/op/view.aspx?src=https%3A%2F%2Fwww.group-meowing.ro%2Fpost%2Fcontent%2F0005_model_raspuns_la_intampinare.docx">deschide
cu Office Live</a></li>
</ul>
<h3 id="model-cerere-legalizare">Model cerere legalizare</h3>
<ul>
<li><a href="/post/content/0005_model_cerere_legalizare.docx">descarcă
docx</a></li>
<li><a href="/post/content/0005_model_cerere_legalizare.pdf">deschide ca
pdf</a></li>
<li><a
href="https://docs.google.com/gview?url=https%3A%2F%2Fwww.group-meowing.ro%2Fpost%2Fcontent%2F0005_model_cerere_legalizare.docx">deschide
cu Google Docs</a></li>
<li><a
href="https://view.officeapps.live.com/op/view.aspx?src=https%3A%2F%2Fwww.group-meowing.ro%2Fpost%2Fcontent%2F0005_model_cerere_legalizare.docx">deschide
cu Office Live</a></li>
</ul>
<section id="footnotes" class="footnotes footnotes-end-of-document"
role="doc-endnotes">
<hr />
<ol>
<li id="fn1"><p>În rapoarte <strong>este recomandat să fie evitată
menționarea altor condiții psihologice/medicale</strong>, în special
ADHD sau autism, întrucât acestea pot fi folosite împotriva ta în
instanță. Poți solicita explicit acest lucru.<a href="#fnref1"
class="footnote-back" role="doc-backlink">↩︎</a></p></li>
</ol>
</section>


        <footer></footer>
      </article>
    </main>


  </body>
</html>
