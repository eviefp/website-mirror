---
id: hrt-plan-ideal-de-tratament
publish: 28-07-2025
title: Plan de tratament hormonal de substituție pentru feminizare
author: Dr Emilia
tags: [tranziție, medical]
---

Tratamentul hormonal **nu** este strict necesar tranziției. Este doar pentru persoanele
care își doresc feminizarea naturală a corpului printr-un mecanism simplu și ieftin, fără
riscuri majore. Comunitatea noastră nu discriminează persoanele care aleg să nu
tranzitioneze hormonal.

Acestea fiind spuse, în România accesul la tratamentul hormonal este anevoios, costisitor,
și marea majoritate a medicilor endocrinologi sunt insuficient informați așa incat multe
femei trans și persoane nonbinare aleg să obtină singure tratamentul hormonal.

Pentru informații generale, puteți citi și articolul despre
[[tranzitia-medicala]].

## Accesul la tratamentul hormonal de feminizare pe calea oficială

**Mențiune**: Se poate ajunge la psihiatru cu trimitere de la medicul de familie. Nu este
nevoie să spuneți medicului de familie motivul, set poate da vina pe stres sau anxietate
la lucru, facultate, etc.

Majoritatea medicilor endocrinologi ne cer un diagnostic de disforie de gen, obținut de la
un medic psihiatru.

Grupul nostru consideră această măsură abuzivă și inutilă, din mai multe motive:

- nu există niciun test pe care medicii psihiatri îl pot face pentru a "verifica" că o
  persoană este sau nu trans,
- considerăm că euforia de gen este o trăire la fel de validă cum este și "disforia de
  gen",
- persoanele CIS care vor să acceseze proceduri de afirmare a genului (hormonale,
  chirurgicale, etc.) nu trebuie să obțină un raport de disforie,
- nu există nicio co-morbiditate psihiatrică sau medicală care să invalideze genul unei
  persoane.

Totuși, persoanele care doresc o tranziție medicală făcuta cu sprijinul unui medic
endocrinolog trebuie să treacă prin acest proces de diagnosticare.

De asemenea, nu asignăm vina pe medicii endocrinologi cu care lucrăm, ci pe standardele
și legile care ne ignoră comunitatea.

**Mențiune**: mulți medici endocrinologi cer ca raportul psihiatrului să conțină fraza:
> Se recomandă tranziția hormonală pentru diminuarea disforiei de gen.

## Vizita la endocrinolog

De cele mai multe ori medicul endocrinolog va cere un set de [analize inițiale](#analize),
după care va prescrie tratamentul hormonal. În general, majoritatea medicilor
endocrinologi nu au experiența cu persoanele trans și nici cu planurile moderne de
tratament/tranziție hormonală.

**Recomandare**: citiți ghidul cu atenție, referințele din el, și mergeți la medicul
endocrinolog cu "temele făcute" pentru a evita un tratament cu rezultate slabe, sau mai
rău, unul periculos.

**Recomandare**: [contactați-ne](/post/group-meowing) pentru recomandări de medici
endocrinologi.

## Planul recomandat de către mine

Inițial recomand recoltarea unor analize de sânge cât mai complete ([vezi anexa](#analize))
în primul rând pentru a ne asigura că nu există vreo problemă de sănătate care ar
interfera cu tratamentul hormonal și în al doilea rând pentru a evita întrebări ulterioare
de genul *"dar este oare din cauza tratamentului?"*.

Tratamentul hormonal în tranziția de feminizare are ca principale obiective: suprimarea
producției de hormoni androgeni (testosteron) și introducerea unei doze suficiente de
estrogen (în principal estradiol). În primele faze ale tratamentului nivelele de estradiol
sunt insuficiente pentru a suprima singure producția de testosteron așa că este necesar și
un antiandrogen. Aceste nivele însa simulează cel mai bine pubertatea naturală a fetelor
cis și asigură o maximizare a creșterii sânilor [^1].


### Fazele unui tratament hormonal echilibrat cu maxim de dezvoltare și feminizare

#### Faza 0-3 luni

- Bicalutamidă 50mg/zi, adică 1 cp/zi,
- Estradiol oral 2mg la 12 ore, adică 1cp dimineața și unul seara. în România comprimate
  de estradiol se găsesc sub denumirile comerciale Cyclo Progynova si Femoston. La Cyclo
  Progynova se iau doar comprimatele albe, iar la Femoston cele maro, celelalte NU se iau
  deoarece conțin un progestin care poate da masculinizare și NU vrem asta!

Se fac analize ale funcției hepatice la 2, 4, 8 și 12 săptămâni, doar TGP si TGO pentru a
evita riscul de hepatotoxicitate al Bicalutamidei.

#### Faza 3-12 luni

- Bicalutamidă 50mg/zi,
- Estradiol oral 4 pana la 6mg/zi, adică 2-3 comprimate pe zi, luate câte unul la 8-12
  ore, cu cât sunt mai echilibrat distribuite dozele cu atât este mai bine.

[Analize](#analize) la 3, 6 și 12 luni hormoni + hepatice.

Dacă nivelul de estradiol nu este suficient se poate trece pe spray cu estradiol
Lenzetto, câte un puff aplicat genital (pe scrot)[^2] la 12 ore.

#### Faza 12-24 luni

Se trece la estradiol transdermic (Lenzetto) sau injectabil[^3] dacă pacienta dorește,
fiind necesară o singură injecție pe săptămână, subcutanată, ușor de făcut și nedureroasă.

Estradiolul injectabil nu se găsește în mod "oficial" la noi, dar se poate comanda de
pe site-uri cum ar fi [astro vials](https://astrovials.com) sau
[voix celeste](https://voixceleste.cc).

**Atenție**: aceste variante vin cu un risc puțin mai mare decât cel al variantelor
cumpărate de la farmacii.

Dacă pacienta are nivele de estradiol suficiente și s-a obținut supresie gonadală se poate
renunța la Bicalutamidă, dacă nu, se poate crește doza la 3-4 pufuri de Lenzetto pe zi,
adică 2 pufuri la 12 ore, se poate începe pentru o lună cu 3 pufuri pe zi în loc de 4,
poate fi suficient în unele cazuri. Cat timp pacienta nu are supresie gonadala se continua
tratamentul cu Bicalutamida.

Analizele se fac la 3 luni dacă încă nu avem supresie gonadala și la 6 luni daca s-a
trecut pe monoterapie, de asemenea după trecerea pe monoterapie nu se mai fac analizele
hepatice.

#### Faza 24 luni+

Se continuă monoterapia și se fac analize anuale.

După obținerea unui nivel stabil de monoterapie se poate introduce și progesteron
bioidentic (Utrogestan, Arefam) capsule moi 200mg, administrat rectal 1cp/zi seara înainte
de culcare, dovezile anecdotice arată o mai buna dezvoltare a sanilor, însă la unele
persoane pot apărea efecte de masculinizare de la progesteron, așa ca se recomandă analize
suplimentare și o monitorizare atentă a evoluției tratamentului.

De menționat că regimul acesta pare a fi varianta optimă pentru a avea (statistic) cele
mai bune rezultate în special în dezvoltarea sânilor. Dacă pacienta preferă o schemă mai
simplă și este ok cu șanse mai mici de dezvoltare optimă, se poate începe direct cu
Lenzetto sau injectabil, monoterapie, etc.

Riscul principal (care este oricum extrem de mic) la Bicalutamidă este acea
hepatotoxicitate care a apărut doar în primele câteva luni la pacienți. În studiile
inițiale, nu au fost cazuri grave pentru că se făceau analize dese (la 2 săptămâni), dar
au fost alte studii și/sau rapoarte care făceau analize rare (la 2-3 luni) și aici au fost
probleme mai mari, care au apărut exclusiv în primele luni de tratament. De aici vine
prudența sporită în primele 3 luni cu analize TGP/TGO efectuate mai des. Evident, această
variantă este mai scumpă, dar cele două analize în plus au un cost destul de mic, în jur
de 40 de lei per recoltare.[^4]

## De ce nu...?

Există și alte scheme de tratament și medicamente pe care nu le recomand:

**Spirolactonă**:  Este un antihipertensiv, scade tensiunea arterială și apare risc de
leșin, este diuretic și forțează rinichii (disconfortul de a te trezi să urinezi noaptea),
scade sodiul care dacă nu e compensat prin aport alimentar e jale, păstrează potasiul cu
risc de hiperkalemie. În plus, poate și mai problematic, eficacitatea lui este
discutabilă[^5].

**Cyproterone Acetate (Androcur)**: Risc de a cauza tumori la nivelul glandei
pituitare (prolactinoame) sau la nivelul membranei ce înveleste creierul (meningioame).
Riscul crește cu doza acumulată, adică o doza mai mică un timp îndelungat are risc crescut
ca și o doză mare în timp scurt.[^6]

## Analize

Analize inițiale:

- hemoleucograma completă,
- panel hepatic: TGP, TGO, GGT, albumină, fosfatază alcalină, bilirubină,
- panel renal: uree, creatinină,
- glicemie,
- profil lipidic: LDH, HDL, trigliceride,
- hormoni: estradiol, testosteron.

> Se urmărește ca valorile să fie în intervalele normale pentru sexul asignat la naștere.

Analize hormonale de rutină:

- Estradiol
- Testosteron
- LH
- FSH
- SHBG

Analize pentru determinarea riscului în timpul tratamentului cu Bicalutamidă:

- TGP
- TGO

> Se urmărește ca ambele sa fie in interval normal.

[^1]: Dimensiunea maximă a sanilor unei persoane nu poate fi cunoscută, dar studiile spun că ar fi cu o mărime de cupa mai mica decat a mamei sau surorilor.
[^2]: [Articol despre aplicarea genitală](https://transfemscience.org/articles/genital-e2-application/)
[^3]: [Simulator nivel E2 injectabil]( https://estrannai.se/)
[^4]: [Bicalutamida ca anti-androgin](https://transfemscience.org/articles/bica-adoption/)
[^5]: [Eficacitatea Spirolactonei în HRT](https://transfemscience.org/articles/spiro-testosterone/#spironolactone-androgen-receptor-antagonism-and-clinical-antiandrogenic-effectiveness)
[^6]: [Articol despre Risculrile CPA](https://transfemscience.org/articles/cpa-meningioma/)
