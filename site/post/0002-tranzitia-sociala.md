---
id: tranzitia-sociala
publish: 22-07-2025
title: Tranzitia Sociala
author: '[evie](https://linktr.ee/evie__ro)'
tags: [tranziție]
---

Tranziția socială nu are o definiție clară sau rigidă, și poate însemna diverse lucruri pentru fiecare.

Când spunem tranziție socială, ne putem referi la diverse schimbări pe care le putem face când interacționăm cu familia, prietenii, colegii, pe stradă sau chiar online. Spre exemplu:

- schibmarea numelui și/sau a pronumelor,
- coming out-ul,
- adoptarea unui stil nou de îmbrăcăminte, machiaj, accesorii, etc.,

## Cum îmi dau seama dacă sunt trans?

Conceptul de gen este unul foarte complex și determinat foarte mult de societatea în care
trăim. A fi femeie, bărbat sau persoană nonbinară este diferit în România față de Spania,
Finlanda sau Singapore. Așteptările sociale și culturale sunt diferite atât la nivel de
regiune cât și la nivel personal.

A fi trans înseamnă a nu te simți în concordanță cu normele sociale asociate cu genul
asignat la naștere, și este exclusiv ceva interior persoanei care simte asta. Nu există
teste sau metode științifice pentru a determina genul sau dacă cineva este sau nu trans.

În general, poate ajuta să aflăm mai multe despre experiența persoanelor trans, despre cum
și-au dat ele seama că sunt trans, și despre cum se raportează ele la genul lor.

## Importanța modelelor și a vizibilității
O parte din persoanele trans își dau seama singure, câteodată chiar de la vârste fragede
că sunt trans. Altele își dau seama mai greu/târziu, și de multe ori cauza este lipsa
modelelor. Unele persoane simt că ceva nu este în regulă, au perioade depresive/în care
disociază/etc.

Modelele pozitive sunt esențiale în a ajuta persoanele trans să își dea seama că sunt
trans, să accepte asta, și să aibe curajul să facă schimbările de care au nevoie pentru
a își îmbunățăți viața.


## Coming out-ul față de sine

Este foarte important să folosim empatie și întelegere față de noi și față de persoanele
din comunitățile noastre pentru a ajunge să ne putem înțelege pe noi și pe cei din jurul
nostru.

Câteodată pasul acesta poate fi cel mai greu de făcut. De fapt, de obicei nu este un
singur pas, ci mai mulți pași făcuți gradual în acceptarea de sine.

De multe ori trebuie să ne luptăm cu:

- transfobie internalizată, pentru că societatea ne învață că nu ar trebui să ne punem la îndoială genul,
- misoginie internalizată, pentru că societatea este misogină și este imposibil să nu fi preluat și noi o parte,
- tot felul de stereotipuri despre genuri,
- standarde imposibile de frumusețe, în special pentru corpurile feminine, etc.

## Coming out-ul față de familie și apropiați

Nu datorăm nimănui să facem coming out față de ei.

Nu este acceptabil ca altcineva să facă coming out pentru noi fără acordul nostru.

Din păcate, mulți/multe dintre noi depind de părinți sau apropiați. În acest caz, ar fi
bine să încercăm să avem grijă în primul rând de noi. Este datoria părinților să ne
sprijine și să ne fie alături, iar dacă aceștia nu vor, atunci este datoria noastră
să fim în siguranță, chiar dacă înseamnă să ascundem lucruri față de ei.

De multe ori, ajungem să facem cele mai importante coming out-uri la început, când:

- avem mai puțină siguranță în noi,
- avem mai puțină încredere în decizia noastră,
- nu avem încă experiența bucuriei pe care ne-o aduce tranziția,
- știm mai puține despre ce înseamnă tranziția, sau chiar ce fel de tranziție ne dorim,
- avem nevoie cel mai mult de sprijin, etc.

## Coming out-ul la job sau facultate

Nu datorăm nimănui să facem coming out! Dacă nu sunteți sigure, preferați să limitați
numărul de persoane față de care faceți coming out!

Majoritatea oamenilor au problemele lor, treburile lor, etc., și nu le va păsa atât de
mult de alte persoane.

Căutați aliați, există persoane queer peste tot! Ajută foarte mult dacă puteți găsi măcar
o persoană care să vă ia apărarea, cu care să vă puteți consulta, etc.

HR-ul nu este acolo să vă ajute! HR-ul este departamentul care este acolo să se asigure
că compania nu are probleme. Nu vă bazați pe ajutor din partea lor.
