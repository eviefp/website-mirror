---
id: tranzitia-medicala
publish: 24-07-2025
title: Tranzitia Medicala
author: evie
---

Acest articol este un articol informativ despre tranziția medicală pentru persoanele
trans-feminine. Nu considerăm că tranziția medicală este un pas necesar. Există persoane
trans care aleg să nu tranziționeze medical.

**Important**: nu sunt mulți medici psihiatri/endocrinologi/etc., care să nu discrimineze
persoanele trans, să fie suficient de informați, și accesibili. Dacă aveți nevoie de
recomandări, vă rog să ne contactați pe instagram/fediverse/etc.

Tranziția medicală poate fi împărțită în două categorii principale: tratament hormonal și
operații de afirmare a genului.

Merită menționat că persoanele CIS (care nu sunt trans), accesează în mod uzual atât
tratament hormonal cât și operații de afirmare a genului, spre exemplu:

- femeile la menopauză primesc tratament cu estrogen pentru a diminua efectele negative
  ale menopauzei,
- copiii care suferă de pubertate timpurie primesc blocante hormonale pentru a le întârzia
  pubertatea,
- bărbații primesc tratament hormonal pentru a încetini oprirea căderii părului,
- persoanele de toate genurile accesează operații estetice de toate felurile pentru a-și
  afirma genul (implanturi de sâni sau păr, operații estetice de toate felurile, tratament
  cu laser pentru îndepărtarea părului, etc.), etc.

Este important de adăugat că tranziția hormonală schimbă carecteristicile sexuale ale
persoanelor. Deci, pur științific, dacă genul este auto-determinat de fiecare persoană,
caracteristicile care formează sexul unei persoane se pot schimba parțial prin tranziție
hormonală și/sau parțial prin operații de afirmare a genului.

Efecte ale tratamentului hormonal cu estrogeni:

- piele mai fină începând cu primele luni,
- scăderea masei musculare (se poate păstra cu exercițiu; efectele încep să apară după 6+
  luni),
- creșterea sânilor (variază foarte mult de la persoană la persoană, depinde de greutate
  și genetică, procesul poate dura 2-3 ani),
- redistribuirea grăsimii pe corp (depinde de genetica și greutate, poate ajuta 'weight
  cycling', adică adăugat apoi dat jos 5-10% din greutatea corporală),
- schimbări ale libidoului și chiar orientării sexuale,
- subțierea părului de pe corp și față, și încetinirea creșterii acestuia.

În afara schimbărilor fizice, majoritatea persoanelor raportează schimbări în felul în
care se simt, în general sentimente mai puternice și mai diverse/nuanțate.

Operațiile de afirmare a genului care feminizează sunt:

- implant mamar,
- orhiectomie,
- vaginoplastie,
- operații estetice faciale.

## Pașii pentru a începe tratamentul

Pimul pas este vizita la un doctor psihiatru pentru a obține diagnosticul de disforie de
gen. Raportul final ar trebui să conțină și recomandarea de a se începe tratamentul
hormonal și intervenții medicale de afirmare a genului (aceste lucruri sunt în general
cerute de către medicii endocrinologi și/sau chirurgi).

Se poate ajunge la psihiatru cu trimitere de la medicul de familie. Nu este nevoie să
spuneți medicului de familie motivul, set poate da vina pe stres sau anxietate la lucru,
facultate, etc.

**Atenție**: nu există niciun motiv pentru care medicul psihiatru ar avea să se îndoiască
de faptul că sunteți trans. Scopul întrebărilor ar trebui să fie pentru a putea completa
un raport mai stufos, și nu pentru a determina dacă spuneți adevărul/sunteți cu adevărat
trans. Vă rog să ne transmiteți dacă aveți parte de un tratament neadecvat din partea unui
medic!

După ce aveți diagnosticul de disforie de gen, puteți merge la medicul endocrinolog.

Noi recomandăm să vă documentați înainte de a merge la medicul endocrinolog. Marea
majoritate nu sunt pregătiți cu planuri curente/moderne pentru tranziția hormonală, și
deseori prescriu doze ne-optime sau chiar nocive! Vom publica în curând un plan de
tranziție care include toate aceste detalii!

## Informații despre tratamentul hormonal

Tratamentul hormonal cu estrogeni:

- se face folosind estrogen (spray sau injectabil, deși există și sub formă de gel,
  plasturi sau pastile),
- în funcție de tipul de tratament, se poate suplimenta cu blocante de testosteron.

În România se poate cumpăra estrogen spray, sub numele de Lenzetto, și este ușor de găsit
și procurat din farmacii.

În general folosirea de estrogeni transdermali (spray sau patch-uri) duce la nivele de
estrogen sub nivelele recomandate. Una din variantele sustenabile pentru a folosi acești
estrogeni este aplicarea genitală. În cazul spray-ului poate fi suficient un singur puf
zilnic pentru a avea un nivel bun. De multe ori medicii endocrinologi nu acceptă această
variantă, dar nici nu au alte soluții. Puteți citi aici un studiu despre aplicarea
scrotală a estrogenilor[^1]

Multe persoane trans preferă să comande estrogen injectabil de pe internet. Sursele
variază ca preț, disponibilitate și calitate destul de mult (recomandare: astro vials sau
voixceleste.cc).

**Atenție**: toate aceste variante vin cu un risc puțin mai mare decât cel al variantelor
cumpărate de la farmacii.

Nivele suficient de mari de estrogen vor bloca producția de testosteron. Acest
mod de tratament se numește "monoterapie", și sunt în general obținute folosind
estrogen injectabil (deși se poate ajunge la un nivel suficient de mare și folosind
aplicarea genitală a spray-ului, în general 2-3 puf-uri pe zi).

În cazul în care nu se optează pentru monoterapie, este necesară folosirea unui blocant
de testosteron. Acestea pot fi împărțite în mai multe categorii, dar în final, la noi sunt
accesibile trei variante:

- spirolactonă, cea mai puțin eficace variantă[^2],
- androcur, blochează producția de testosteron; avantajul este că eficacitatea
  se poate vedea în analize, dezavantajul este că este varianta cea mai
  dăunătoare/periculoasă pentru organism, trebuie atenție la ficat, etc.,
- bicalutamidă, blochează receptorii de testosteron, pare că ajută la o
  dezvoltare mai bună a sânilor în etapele de început; dezavantajul este că
  eficacitatea lui nu se poate vedea pe analize.

## Tratamentul hormonal de tip DIY

De ce

- medici slab pregătiți,
- costurile ridicate pentru consultații,
- faptul că este foarte greu să accesăm medicii/tratamentele/consultațiile prin CNSAS,
- timpul lung de așteptare la medicii trans-friendly.

Riscuri

- riscurile cele mai mari sunt cu blocantele de testosteron,
- în cazul blocantelor de testosteron, riscurile sunt: probleme cu ficatul,
  tumori (benigne), osteoroporoză, etc.,
- estrogenul este în general relativ safe, chiar și doze mari sunt suportate de corp
  pe perioade scurte (deși nu sunt recomandate!).

Cum facem să diminuăm riscurile

- ne informăm cât de mult putem: WPATH, articole, comunitate,
- analize o dată pe an și după fiecare schimbare a dozajului/tratamentului,
- analize mai dese în cazul folosirii blocantelor de testosteron (3-6 luni).

**Atenție**: este ușor să cădem în plasa "hai să mai încerc încă ceva, să meargă mai bine".
Tratamentul hormonal este de lungă durată. Schimbările apar greu. Atâta vreme cât
suntem pe o doză rezonabilă, analizele sunt bune și avem o stare bună psihică, cel mai bine
este să lasăm hormonii să-și facă treaba. Schimbările apar în timp.

## Dificultați în accesarea serviciilor de tranziție medicală

- discriminarea din societate, care duce la un număr extrem de mic de persoane trans care
  realizează că sunt trans și merg la medic pentru a vorbi despre asta (statistic),
- gatekeeping din partea medicilor psihiatri, misoginie, bani cheltuiți fără rost,
- gatekeeping din partea medicilog endocrinologi: teste scumpe care nu sunt necesare
  (genetice, de careotip, etc.), exagerarea riscurilor (ex: cancer la sân), fat-fobie,
  misoginie, etc.,
- lipsa de pregătire atât a medicilor psihiatri și a medicilor endocrinologi,
- lipsa legislației și a normelor naționale pentru tratament, astfel încât unii medici
  endocrinologi pot fi bullied/speriați și ajung să nu mai lucreze cu comunitatea.

[^1]: https://transfemscience.org/articles/genital-e2-application/
[^2]: https://transfemscience.org/articles/spiro-testosterone/#spironolactone-androgen-receptor-antagonism-and-clinical-antiandrogenic-effectiveness
